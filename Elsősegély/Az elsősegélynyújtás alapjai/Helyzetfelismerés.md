### I. Tájékozódj a helyszínen!
Előfordulhat, hogy veszélyforrás van jelen a helyszínen. Az elsősegélynyújtást mindig a helyszín felmérésével és a biztonság ellenőrzésével kezdd. Ha nem láttad, mi történt, kérdezd meg, vagy nézz körül jobban.
### II. Teremts biztonságot
Csak akkor lépj be a helyszínre, ha biztonságos! Csak akkor mozdítsd el a bajbajutottat, ha ezzel veszélyt hárítasz el. Ha nem, hagyd a talált helyzetben!
### III. Vizsgáld meg a bajbajutottat!
Tájékozódj a bajbajutottak állapotáról.

## Figyeld meg ezeket:
- Biztonságos-e a helyszín?
- Mi történt?
- Hány sérült van?
- Van-e füst vagy gáz a levegőben?
- Lehet-e tűz- vagy robbanásveszély?
- Fennáll-e áramütés veszélye?
- Van-e vízi környezetre jellemző veszélyforrás?
- A környezet omlás-, beszakadás- vagy csúszásveszélyes-e?
- Van-e a helyszínen mérgező vagy veszélyes anyag?

## Speciális esetek:
- Forgalmas úton fontos a láthatóság.
	- vészvillogó
	- elakadásjelző háromszög
	- láthatósági mellény
- Áramütés esetén áramtalanítsd a helyet.
	- főkapcsoló le
- Nagyfeszültség esetén maradj távol.
- Omlásveszély esetén figyelj mindenki biztonságára.
- Lengő teher alatt ne tartózkodj, hívj segítséget.
- A fémhordók veszélyesek lehetnek (tűz- és robbanásveszély).
	- dohányzás tilos mindenkinek
- Kerüld a túl forró vagy túl hideg felületekkel való érintkezést.
- Ha a bajbajutott erőszakos, hívj segítséget és menj el.